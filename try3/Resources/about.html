<html>
<head></head>
<body>
<div style="padding-right:1em; padding-left:1em;">
<p style="text-align: right;" dir="rtl"><span style="font-size: large;">Quesity היא אפליקציה ובה מגוון של סיורים בערים גדולות. אתם מוזמנים לבחור לעצמכם סיור מבין הסיורים המוצעים ולהתחיל לטייל בעיר!</span></p>
<p style="text-align: right;" dir="rtl"><span style="font-size: large;"><strong>וזהו?</strong></span></p>
<p style="text-align: right;" dir="rtl"><span style="font-size: large;">לא! כל סיור שכזה הוא גם סיפור וגם משחק. תוך כדי הסיור, נחשף המשתמש לעלילת הסיפור כשבדרך הוא עומד באתגרים ופותר חידות. זו דרך חדשה ומענינת להכיר את העיר.</span></p>
<p style="text-align: right;" dir="rtl"><span style="font-size: large;"><strong>אז זה סיור או משחק?</strong></span></p>
<p style="text-align: right;" dir="rtl"><span style="font-size: large;">גם וגם. זהו Quest!</span></p>
<p style="text-align: right;" dir="rtl"><span style="font-size: large;"><strong>וזהו?</strong></span></p>
<p style="text-align: right;" dir="rtl"><span style="font-size: large;">לא! בעתיד Quesity תאפשר שימוש פתוח בתוכנת עריכת ה - questים כך שכל אחד יוכל להיות יוצר. אדם יוכל ליצור סיור במיוחד עבור חבריו, פעילות עבור מקום עבודתו או פשוט טיול מעניין לקהל הרחב.</span></p>
<p style="text-align: right;" dir="rtl"><span style="font-size: large;"><strong>נשמע מעניין...</strong></span></p>
<p style="text-align: right;" dir="rtl"><span style="font-size: large;">תודה :)</span></p>
<p style="text-align: right;" dir="rtl"><span style="font-size: large;">&nbsp;</span></p>
<p style="text-align: right;" dir="rtl"><strong><span style="font-size: large;">מה צריך לדעת כדי להתחיל לשחק?</span></strong></p>
<p style="text-align: right;" dir="rtl"><span style="font-size: large;">כמעט כלום. בדף ההסבר של כל quest מופיעה מפה ובה נקודת ההתחלה של הטיול. כדי להתחיל לשחק <em>באמת,</em> עליכם להגיע לשם.&nbsp;</span></p>
<p style="text-align: right;" dir="rtl"><span style="font-size: large;">ברגע שהתחלתם לשחק תופיע למטה שורה ובה שלושה לחצנים. הלחצן האמצעי ישמש אתכם תמיד כדי לעבור למסך הבא ולהמשיך בעלילה. בעזרת הלחצן הימני תוכלו לקחת רמזים שיעזרו לכם במהלך הטיול, ובעזרת הלחצן השמאלי יפתח תפריט ובו אופציות שונות. זה מספיק לבינתיים...</span></p>
<p style="text-align: right;" dir="rtl">&nbsp;</p>
<p style="text-align: right;" dir="rtl">&nbsp;<strong><span style="font-size: large;">טיפים</span></strong></p>
<p style="text-align: right;" dir="rtl"><span style="font-size: large;" data-mce-mark="1">1. ודאו שהסוללה טעונה היטב.</span></p>
<p style="text-align: right;" dir="rtl"><span style="font-size: large;" data-mce-mark="1">2. זהו טיול רגלי! הצטיידו בנעליים נוחות להליכה ובמים.</span></p>
<p style="text-align: right;" dir="rtl"><span style="font-size: large;" data-mce-mark="1">3. לפני היציאה לטיול בדקו (בעמוד הטיול) כמה זמן בממוצע הוא אורך.</span></p>
<p style="text-align: right;" dir="rtl"><span style="font-size: large;" data-mce-mark="1">4. לעתים, במהלך הטיול, המשך המסך המופיע על צג הטלפון יהיה מוסתר מאיתנו. כדי לראות את ההמשך ניתן פשוט לגלול את המסך עם האצבע כלפי מעלה.</span></p>
<p style="text-align: right;" dir="rtl"><span style="font-size: large;" data-mce-mark="1">5. הטלפונים שלנו אומנם חכמים, אך לעתים, ביום שמשי, קשה לראות מה רשום במסך. במצב כזה אנו ממליצים לתפוס פינה של צל.&nbsp;</span></p>
<p style="text-align: right;" dir="rtl">&nbsp;</p>
<p style="text-align: right;" dir="rtl"><strong><span style="font-size: large;" data-mce-mark="1">אנו מאחלים לכם הרפתקה מעשירה וכיפית!</span></strong></p>
<p style="text-align: right;" dir="rtl"><strong><span style="font-size: large;" data-mce-mark="1">צוות Quesity.</span></strong></p>
</div>
</body>
</html>